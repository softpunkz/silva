<html>
    <head>
        <title>O tym co zbyt piękne, żeby patrzeć</title>
        <meta name="viewport" content="width=device-width, initial-scale=1.0">
        <meta charset="UTF-8">
        <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Charm:wght@400;700&family=Lora:ital,wght@0,400..700;1,400..700&family=Marcellus&family=Playfair+Display:ital,wght@0,400..900;1,400..900&display=swap" rel="stylesheet">
<link rel="stylesheet" href="CSS/piekne3.css">
<link rel="stylesheet" href="CSS/selection.css">
 <link rel="stylesheet" href="CSS\test.css" />
  </head>
  <body>
    <div class ="inner-cursor"><img src="data/inner.png"></div>
   <div class="outer-cursor"></div>
<script src ="JS/cursor.js"></script>
    <video autoplay muted loop id="myVideo">
        <source src="data/filmy/piekne3.mp4" type="video/mp4"></video>
    <div class = "powrot"><a href=piekne2.html>POWRÓT</a></div>
<div class = "content">
    <div class = "ph"></div>
    <div class = "text">
<p>Kupiłam sobie ostatnio sukienkę. Pierwszą od wielu lat. Jest długa, ma bufiaste rękawy i kopertowy krój. Od gimnazjum nosiłam za duże ubrania z męskiej sekcji sklepu z odzieżą używaną. Nigdy nie chciałam być piękna, ani kobieca. Moje ciało miało być sekretem o którym wiem tylko ja. Piękno mogło dotyczyć innych, widziałam je wszędzie wokół mnie, ale ja byłam osobno, odległa od kanonów i proporcji. Uciekłam w swój środek. Mój odruch bezwarunkowy. Mimowolny imperatyw. Kiedy czuję, że przecież powinnam być czysta i pełna harmonii chowam się najgłębiej jak się da. Nie pasuję do tego świata oczu pełnych ufności i szlachetnych słów, eleganckich butów i równo przyciętych paznokci. Nie chcę w nim uczestniczyć. Nigdy nie śpię nago, bo kiedy czuję swoją skórę jest we mnie zbyt duży dyskomfort. Jestem człowiekiem, ale moje ciało nie należy do mnie. I kiedy wstaję rano czuję wstyd, że zajmuję przestrzeń tego świata. </p>
 <p>  Ale jednak kupiłam sobie ostatnio sukienkę. I kiedy mam ją na sobie czuję, że jej piękno sprawia, że staję się częścią ludzkości. Tego jaka powinnam być według mojego ojca i tego jak wyglądają prawdziwi ludzie i tego czego oczekuje się wobec płci, którą przypisano mi przy urodzeniu. I wiesz co? Chyba mi nie wstyd. Chyba dobrze jest czasem przestać walczyć. Mówię to, jakbym pytała Cię o pozwolenie. Kupiłam sukienkę, żeby się poddać wszystkim zasadom tego świata. Nie musieć udowadniać Ci mojej wartości pomimo mojego braku. Wpuścić do siebie, to czego nauczono mnie, że jest piękne. I czuję się w niej całkiem pięknie, chociaż na razie noszę ją tylko po domu, żeby to co czuję pozostało tajemnicą. Kiedyś pójdę w niej na plażę, poczuję wiatr na moich włosach i powiem - tak. Jestem częścią. Jestem tym kim miałam być i nie jestem inna od mojej matki, i babci, i siostry, i tych wszystkich ludzi, którzy byli tu przede mną i którzy będą tu po mnie. <br><br> Ale na razie wiesz o tym tylko Ty. 
    </p></div>
</div>
<div class = "dalej"><a href = piekne4.html>DALEJ</a></div>
</body>
</html>
